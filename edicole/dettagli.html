<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dettaglio - Edicole Votive Casarano</title>
    <link rel="stylesheet" href="https://cdn.jsdelivr.net/npm/bootstrap@5.3.0/dist/css/bootstrap.min.css" />
    <style>
        body { background-color: #f8f9fa; color: #343a40; font-family: 'Arial', sans-serif; }
        h1 { text-align: center; color: #2c3e50; margin-bottom: 1.5rem; margin-top: 1.5rem}
        p {margin-bottom: 1rem; line-height: 1.6; color: #4b4b4b; }
    </style>
</head>
<body>
    <div class="container"><h2 id="san-michele-cavour">San Michele</h2>
<h5><i>Via Cavour</i></h5>
<p>L'edicola è di proprietà della sig.ra wanda pagliarulo ed ha assunto questo aspetto intorno al 1950. in passato vi era un affresco dipinto dall'artista buscicchio e rappresentante sempre s. michele, ma che venne preso di mira da ragazzi che lo deturparono lanciando dei sassi contro l'immagine del diavolo; così venne sostituito con questo splendido bassorilievo in terracotta smaltata che conserva, nel tempo, sempre il suo splendore e la sua raffinatezza artistica.</p>
<p>Non passa indifferente, anche ad un occhio meno esperto, la maestosità dell'arcangelo che domina l'intera composizione con le sue splendide ali aperte e le braccia pronte a colpire, in un atto di totale vittoria, il diavolo.</p>
<p>Il mantello, l'abito e i capelli del santo mossi dal vento donano dinamismo e azione alla composizione, dandoci l'impressione di guardare un'istantanea scattata al momento dei fatti.</p>
<p>I colori utilizzati dall'artista sono caldi e avvolgenti per poter meglio conferire all'immagine potenza e sicurezza: vanno dal marrone delle rocce (sulle quali vi è un "povero" diavolo inerme sotto il piede del santo), a un rosso delle fiamme dell'inferno per arrivare al bagliore degli arancioni e dei gialli che esaltano ancora di più la figura dell'alato.</p>
<p>Per questa edicola, come per molte altre a casarano, un tempo si teneva una festa rionale, ma la tradizione si è persa con l'andare degli anni.</p>

<h2 id="san-rocco-cappellini">San Rocco</h2>
<h5><i>Via A. Cappellini</i></h5>
<p>Risale ai primi del 1900. il sig. giovanni antonio cavallo, originario di ruffano e devoto a san rocco, continuò a manifestare a casarano la sua venerazione con questa edicola. si tratta di un altorilievo in cartapesta con sfondo dipinto rappresentante una campagna. è proprio quest'immagine campestre (il santo che mostra le sue piaghe in un campo di ulivi) a rendere tutto più veritiero agli occhi dei devoti che ritrovano un san rocco "quasi contadino".</p>

<h2 id="crocifisso-xx-settembre">Crocifisso</h2>
<h5><i>Corso XX Settembre, Angolo Via Unità D'Italia</i></h5>
<p>Materiale: tempera su muro</p>

<h2 id="san-rocco-vitali">San Rocco</h2>
<h5><i>Via Vitali</i></h5>
<p>Materiale: gesso.</p>
<p>Proprietà: fam. Toma Lucia</p>

<h2 id="madonna-carmine">Madonna Del Carmine E Madonna Del Rosario</h2>
<h5><i>Via Margherita Di Savoia</i></h5>
<p>La signora Filomena Licci fece costruire per devozione, intorno al 1935, questa edicola che da allora conserva intatto il suo fascino e la sua bellezza. è uno splendido gruppo di statue in cartapesta rappresentante la madonna di pompei nell'atto di donare il rosario a santa caterina da siena. nella scena è presente anche la madonna del carmine, che salva le "anime sante" del purgatorio. spicca agli occhi la grazia che il maestro cartapestaio ha donato all'intera composizione e in particolar modo a santa caterina che, con gesto umile, attende dalle mani della madonna la corona e intanto la guarda, dal basso, con profonda devozione. nell'agosto del 2005 questo splendido gruppo scultoreo è stato trafugato.</p>

<h2 id="s._antonio_e_s._rocco">S. Antonio E S. Rocco</h2>
<h5><i>Via Alessandro Volta</i></h5>
<p>1950</p>
<p>Materiale: gesso.</p>
<h2 id="crocefisso">Crocefisso</h2>
<h5><i>Via Crocefisso</i></h5>
<p>In base alle testimonianze raccolte, il proprietario della corte, il sig. biagio schirinzi (ninu fattureddhu) partì per la prima guerra mondiale e al fronte fece un sogno emozionante: gli apparve la madonna chiedendogli di ringraziare il santo crocifisso una volta ritornato a casa. così accadde. in onore del crocefisso, gli abitanti del quartiere, uno dei più antichi della città, organizzavano ogni anno delle feste che vedevano la partecipazione della banda. con il passare degli anni questa tradizione è andata perduta ma ad oggi rimane uno splendido esempio di religiosità popolare eseguita con grande sapienza artistica. l'edicola è un altorilievo in cartapesta con sfondo dipinto. il maestro cartapestaio ha dato una forte impronta emotiva alla sua opera, rappresentando il momento più tragico della passione in tutto il suo dolore e dramma. ciò è evidente dall'uso dei colori, coinvolgenti e cupi per sottolineare al meglio la tragicità del momento, e dalla struttura del gruppo, che vede rappresentato gesù morto sulla croce con il capo ripiegato sul petto, contornato da tre figure ai suoi piedi. tra queste, quella in ginocchio, con il volto coperto tra le mani, dona pathos e spessore all'intera struttura. si denota, osservando l'insieme, lo studio che il maestro cartapestaio fece prima di rappresentare questa crocifissione, la donna piangente, infatti, è una delle figure principali che provengono direttamente dalla così detta "arte ufficiale". ciò fa intuire che l'artista non fosse avvezzo allo studio dell'iconografia classica.</p>

<h2 id="san-rocco-bandiera">San Rocco</h2>
<h5><i>Via Fratelli Bandiera</i></h5>
<p>1900</p>
<p>Materiale: stampa su carta.</p>

<h2 id="crocifisso">Crocifisso</h2>
<h5><i>Via Ugo Bassi</i></h5>
<p>C'è chi dice che l'edicola fu elevata per una grazia ricevuta dalla madonna in quanto la proprietaria della casa non godeva di buona salute; c'è chi invece sostiene che fu messa lì in quanto il sig. schirinzi trasferitosi in questa nuova abitazione volle continuare a onorare il crocifisso. quel che è certo è che l'edicola si trova dal 1920 in una delle strade più conosciute di casarano ("a via te menzu"). è palese la somiglianza con quella posta in via crocifisso anche se in questo caso la composizione è più semplificata e manca l'ambientazione rupestre; il risultato è, comunque, ugualmente suggestivo e d'impatto.</p>
<h2 id="cuore_immacolato_di_maria">Cuore Immacolato Di Maria</h2>
<h5><i>Via Gorizia</i></h5>
<p>1905 (la nicchia).</p>
<p>Materiale: stampa su carta.</p>
<h2 id="madonna_del_rosario">Madonna Del Rosario</h2>
<h5><i>Via Carlo Magno</i></h5>
<p>Nel 1915 il padre del sig. tommaso zuccaro commissionò questa edicola per onorare la madonna del rosario e vi collocò un piccolo impianto d'illuminazione. quella luce è ancora lì, a distanza di poco meno di un secolo, a far risplendere di fede e bellezza questa splendida composizione in cartapesta. l'opera ha una struttura piramidale con il vertice nel sereno e disteso volto della madonna che appare su una nuvola posta sotto ai suoi piedi. nella parte inferiore, santa caterina prende il rosario aprendo le braccia nell'atto di ricevere il più bel dono della sua vita. infine, san domenico guarda estasiato la celestiale visione.</p>
<h2 id="san_rocco">San Rocco</h2>
<h5><i>Via Parente Angolo Via Principe Di Piemonte</i></h5>
<p>1933</p>
<p>Materiale: cartapesta.</p>

<h2 id="san-giovanni-elem">San Giovanni Elemosiniere</h2>
<h5><i>Piazza Armando Diaz Angolo Via Astore</i></h5>
<p>San Giovanni Elemosiniere che dona una moneta ai poveri: è questa l'immagine orgoglio dei casaranesi. Quest'edicola è collocata nel cuore della città, la piazza principale, per ricordare la profonda devozione dei cittadini verso il santo. Questa edicola ha subito fortemente gli effetti del tempo, ed è stata restaurata intorno al 1980 da un certo "Don Pippi Pio", appassionato antiquario e restauratore. Discendente da un'antica famiglia di intenditori d'arte, Giuseppe Pio aveva creato nel suo bel palazzo di piazza martiri ungheresi un'autentica pinacoteca, costituita da quadri di grande valore risalenti al 1500 e 1600. I colori hanno perso la loro brillantezza. La scena vede troneggiare San Giovanni, seduto al centro della composizione, che dona con la mano sinistra (denominata la mano d'oro), una moneta a dei mendicanti, i quali bussavano ogni giorno alla sua porta, certi di trovare un aiuto nel santo vescovo.</p>

<h2 id="sant-antonio">Sant'Antonio</h2>
<h5><i>Piazza Umberto I</i></h5>
<p>L'edicola risale agli inizi del 1900 e fu voluta per devozione a sant'antonio. il santo, che ha in braccio gesù bambino benedicente, reca in mano un giglio ed è circondato da archi di fiori che sembrano volergli far festa. questo "trionfo della felicità" continua anche sul fondo, dove le pareti della nicchia sono dipinte con fantasie floreali.</p>

<h2 id="madonna_immacolata">Madonna Immacolata</h2>
<h5><i>Via Bonifacio Ix</i></h5>
<p>In passato l'edicola non presentava questo aspetto, in quanto era affrescata. il dipinto venne pertanto coperto e nel 1960 venne sostituito da una statua in cartapesta. l'opera è eseguita con grande abilità e delicatezza: le mani della vergine giunte sul cuore donano un senso di pace e tranquillità a chi le guarda, i colori sono tenui e rendono tutto ancora più armonioso e dolce. il gesù bambino è stato aggiunto in seguito. non sfugge il tocco di raffinatezza che l'artista ha voluto conferire alla figura decorando l'abito di maria. questa immagine si trova nel cuore più antico di casarano e conferisce la giusta suggestione e fascino al luogo.</p>
<h2 id="sacro_cuore_di_gesù">Sacro Cuore Di Gesù</h2>
<h5><i>Via Bonifacio Ix</i></h5>
<p>Nel 1800 qui sorgeva un mulino. nel 1918 l'immobile venne acquistato e si realizzò l'edicola, inserendovi all'interno un'immagine del sacro cuore di gesù realizzata in gesso.</p>
<h2 id="san_giovanni_elemosiniere">San Giovanni Elemosiniere</h2>
<h5><i>Via Mazzini</i></h5>
<p>È una lastra di zinco dipinta ad olio del maestro grazio sansò, che sostituisce l'antico affresco che è andato perduto. si trova sulla porta di ingresso di un frantoio ipogeo di proprietà della famiglia de luca. è da sottolineare la bellezza dell'immagine, che denota abilità ed esperienza da parte dell'artista. proporzionata e ben fatta, la figura lascia intuire l'uso di una pennellata fluida e sapiente, con l'utilizzo di colori caldi ed avvolgenti che un tempo conferivano solennità all'opera e all'intera facciata dell'edificio. l'iconografia è quella classica, che vede san giovanni nell'atto di donare una moneta. si intravede un'aureola dietro la testa del santo. l'opera è stata recentemente restaurata e portata agli antichi splendori.</p>
<h2 id="santantonio">Sant'Antonio</h2>
<h5><i>Via Forlanini</i></h5>
<p>1950</p>
<p>Materiale: cartapesta e sfondo dipinto</p>
<h2 id="santantonio">Sant'Antonio</h2>
<h5><i>Via Piave</i></h5>
<p>1945</p>
<p>Materiale: cartapesta</p>
<h2 id="san_giovanni_elemosiniere">San Giovanni Elemosiniere</h2>
<h5><i>Via Piave</i></h5>
<p>La statua è stata sostituita nel 2003, ma la nicchia, bella per via della sua struttura architettonica, è stata realizzata nel 1937.</p>
<h2 id="santantonio">Sant'Antonio</h2>
<h5><i>Via Gorizia</i></h5>
<p>Questa edicola si distingue per la bellezza e la delicatezza della statua in cartapesta rappresentante sant'antonio in un atteggiamento paterno, che guarda con venerazione il bambino in grembo, mentre accenna ad un abbraccio. questo viene ricambiato da gesù, il quale si distende pronto a ricevere tale gesto di affetto.</p>
<h2 id="madonna_con_bambino">Madonna Con Bambino</h2>
<h5><i>Via Roma</i></h5>
<p>L'edicola risale al 1925. si tratta di un'immagine della vergine con il bambino dipinta su una lamina di rame. le due figure sono riprese frontalmente e sembrano guardare il devoto. si ha pertanto un capovolgimento dei ruoli: maria e gesù si mettono sullo stesso piano dell'osservatore.</p>
<h2 id="madonna_con_bambino">Madonna Con Bambino</h2>
<h5><i>Via Pellegrino - Corte Romanello</i></h5>
<p>Per questa edicola è stato difficile reperire informazioni ma da un confronto con gli abitanti del quartiere si può far risalire l'opera al 1700 circa. l'opera è in forte stato di abbandono, l'ultimo restauro risale a oltre 100 anni fa e fu opera di luigi stefano. salta subito agli occhi la straordinaria caratteristica che non si è riscontrata in nessun affresco qui a casarano: ai lati dell'immagine vi sono due nicchie che venivano utilizzate dai devoti per collocarvi i lumi. queste nicchie riprendono in scala reale quella all'interno della quale è dipinta la madonna che ha in braccio il bambino. notevoli anche le dimensioni dell'edicola, ciò denota una forte partecipazione emotiva di tutti gli abitanti del posto, che vollero una così grande e bella immagine della vergine da onorare con candele e fiori; per non parlare dei colori che lasciano immaginare vagamente il candore del quale godevano. un tempo doveva apparire dolce e delicato, avvolto da un manto turchino che conferiva armonia e fascino all'intera composizione. il bambino, dolcemente abbandonato fra le braccia della madre, donava tranquillità e pace a chi pregava o vi passava accanto. si intravede ancora oggi il giallo dorato dell'aureola della madonna. su tutto aleggia una dolce serenità, guardando quest'immagine abbiamo l'impressione di essere quasi degli intrusi che si intromettono in un momento di intimità familiare, tra la madre che guarda il suo bambino, che dorme sereno e con la pace nel cuore. senza alcuno sforzo si può sentire la dolce ninna nanna che la madonna canta al suo piccolo… ecco la magia di quest'edicola, ecco l'incanto che l'artista ha saputo immortalare per sempre sul muro. questa edicola è collocata all'ingresso della corte romanello. sul lato opposto della corte esisteva un'antica cappella, il cui sagrato chiudeva lo spazio attualmente occupato da via pellegrino. con il passare del tempo, la cappella, non più adoperata per funzioni liturgiche, fu trasformata in abitazione, e il corredo sacro venne donato alla chiesa della madonna della campana. il muro che separava i due tronchi dell'attuale via pellegrino è stato demolito dalla famiglia romanello.</p>
<h2 id="santantonio">Sant'Antonio</h2>
<h5><i>Via Scoglio Di Quarto</i></h5>
<p>L'immagine che originariamente si trovava nell'edicola è stata trafugata intorno al 1999. essa è stata pertanto sostituita con l'attuale in gesso.</p>
<h2 id="madonna_immacolata">Madonna Immacolata</h2>
<h5><i>Via Manin</i></h5>
<p>Questa edicola è tra le più note in casarano, e sostituisce quella che vi era in passato. è stata riaffrescata nel 1988 dall'artista francesco cossa. rientra tra le proprietà della chiesa dell'immacolata.</p>

<h2 id="san-giuseppe">San Giuseppe</h2>
<h5><i>Corso XX Settembre</i></h5>
<p>Risalente ai primi del 1900, la tela può essere ancora ammirata nonostante strappi e buchi. è un dipinto ben proporzionato, dove i personaggi sono stati adeguatamente caratterizzati. è ben visibile, infatti, l'atmosfera di familiarità tra gesù e il padre putativo. i colori sono ancora impressi tenacemente sul supporto.</p>

<h2 id="san-luigi">San Luigi Gonzaga</h2>
<h5><i>Via Fratelli Bandiera</i></h5>
<p>Materiale: cartapesta</p>

<h2 id="santantonio">Sant'Antonio</h2>
<h5><i>Via Pellegrino</i></h5>
<p>Risalente ai primi anni del 1900, l'edicola è particolarmente bella per via della sua struttura a bifora che riprende le architetture sacre. all'interno di questo tempietto vi è scolpito sant'antonio in atteggiamento di stupore e al tempo stesso di remissione davanti alla visione di gesù bambino, il quale è avvolto da una candida nube. è lodevole il lavoro dell'artista che ha saputo rappresentare l'effetto sorpresa sul volto del santo, il quale con il suo gesto di meraviglia si rivela in tutta la sua umanità. da notare inoltre la raffinatezza della composizione che palesa una forte impronta emotiva. l'importanza del lavoro dell'artista è anche nel materiale adoperato. questa edicola è uno dei rari esempi di pietra leccese dipinta.</p>
<h2 id="santantonio">Sant'Antonio</h2>
<h5><i>Via Vittorio Emanuele</i></h5>
<p>Questa edicola è stata realizzata più di un secolo fa. da notare il lavoro dello scalpellino nel realizzare la cornice ornata con motivi floreali. essa racchiude una statua di sant'antonio, realizzata in gesso.</p>
<h2 id="madonna_del_carmine">Madonna Del Carmine</h2>
<h5><i>Contrada Madonna Della Campana</i></h5>
<p>Olio su tela rappresentante la madonna del carmine circondata da un coro di angeli. si rimane rapiti dai colori vivi e brillanti e dall'abilità del pittore. da notare il paesaggio rupestre rappresentato in basso nel quale compare una chiesa. verosimilmente, si suppone sia la chiesa della madonna della campana.</p>
<h2 id="san_rocco">San Rocco</h2>
<h5><i>Via Vittorio Emanuele</i></h5>
<p>1958</p>
<p>Affresco.</p>
<h2 id="madonna_del_carmine">Madonna Del Carmine</h2>
<h5><i>Via De Santis</i></h5>
<p>Questa edicola è di particolare pregio. addirittura, in passato si svolgeva intorno ad essa una piccola festa rionale in onore della madonna del carmine. l'edicola è del 2000, ed è tutta realizzata in gesso. all'interno della nicchia, la madonna è stata inserita in una conchiglia retta da due colonne tortili. il volto della vergine, giovane e delicato, ispira dolcezza e tranquillità. si rimane colpiti guardandola negli occhi, luminosi e splendenti.</p>
<h2 id="santantonio">Sant'Antonio</h2>
<h5><i>Via Vittorio Emanuele</i></h5>
<p>Durante il secondo conflitto mondiale il figlio del sig. giovanni de marco, armando, partì in guerra e fu fatto prigioniero dai tedeschi. si può solo immaginare la disperazione e lo sconforto dei genitori, i quali affidarono a sant'antonio il loro figliuolo. la loro fede non restò delusa: armando fece ritorno a casa, anche se malato. pertanto, a sant'antonio, nel 1946, venne dedicata questa edicola per ricordare la grande felicità della famiglia, la riconoscenza verso il santo, nonché l'infinita misericordia di dio.</p>
<h2 id="madonna_addolorata">Madonna Addolorata</h2>
<h5><i>Via Padova</i></h5>
<p>Si potrebbe iniziare questa storia con "c'era una volta…". si, perché a casarano un tempo vi era un giardino molto grande e ben curato, con alberi dalle ampie fronde, fiori colorati e viali sui quali passeggiava la nobiltà del 1800. il giardino era di proprietà dei baroni de donatis, facoltosa famiglia casaranese nota anche per i suoi vivi sentimenti religiosi. in questo giardino vi era una cappella dove venivano celebrati matrimoni e battesimi dei casaranesi più abbienti. di questo giardino restano oggi solo delle vaghe testimonianze, tra cui questo affresco. è l'addolorata che, da quella nicchia, grida il suo dolore ad ogni passante. avvolta in un manto blu, maria piange il suo figlio morto. in tale affresco l'artista ha saputo fissare l'emotività e la tragedia del genere umano, conferendo un unico senso interpretativo all'opera, ovvero il dolore.</p>
<h2 id="santantonio">Sant'Antonio</h2>
<h5><i>Via Cavour</i></h5>
<p>La data riportata sotto la statua del santo fa riferimento all'immagine che vi era in precedenza, un dipinto su tavola del 1889. nel 1980 l'edicola è stata rinnovata con una statua in cartapesta.</p>
<h2 id="san_giovanni_elemosiniere">San Giovanni Elemosiniere</h2>
<h5><i>Via Campo Dei Fiori</i></h5>
<p>Materiale: cartapesta.</p>
<h2 id="madonna_addolorata">Madonna Addolorata</h2>
<h5><i>Via Corsica</i></h5>
<p>L'edicola risale agli inizi del 1900 e segna l'ingresso di un locale sottostante adibito a frantoio. racchiusa in una cornice di pietra, questo splendido bassorilievo in gesso rappresenta la madonna addolorata con il cuore trafitto. si rimane subito colpiti dall'espressione della vergine che guarda il figlio crocefisso con gli occhi pieni di tristezza. dalle labbra socchiuse sembra proferire una preghiera. le mani si stringono al petto in un senso di profonda tristezza. sullo sfondo si intravede una roccia con un albero, il calvario. il cromatismo è perfetto, realizzato da colori contrastanti tra di loro, come ad esempio, il blu del velo e il rosso dell'abito. delicato anche l'incarnato della vergine.</p>
<h2 id="madonna_immacolata">Madonna Immacolata</h2>
<h5><i>Piazza Martiri Ungheresi Angolo Via Sesia</i></h5>
<p>Guardano questa icona ammiriamo la straordinaria bellezza della vergine che sale in cielo su una nuvola di rose. si scorge, da vicino, un paesaggio casaranese che si stende pigro ai suoi piedi. grazia, amore, e il dogma dell'assunzione sono qui rappresentati con grande maestria. il viso di maria vibra dell'emozione celeste che solo dio sa donare.</p>
<h2 id="madonna_del_pozzo">Madonna Del Pozzo</h2>
<h5><i>Corso Xx Settembre</i></h5>
<p>Questa edicola, risalente al 1913, è una delle più note a casarano. più la si osserva e più si scoprono ulteriori particolari. il soggetto principale è la madonna del pozzo, la cui devozione è particolarmente diffusa nell'area di molfetta. la vergine si mostra nel momento in cui l'osservatore la fissa, rivelandosi da una soffice nuvola che si apre davanti all'osservatore, per poi sfumare e scomparire completamente alle sue spalle. osservando l'opera sembra quasi di vedere, come in un film, l'apparizione di maria vicino al pozzo, rappresentato in basso, recando in grembo il figlio il quale, benedicendo l'osservatore, si abbandona nell'abbraccio della madre posandovi il capo sulla spalla. i colori sono pensati per sublimare al meglio il momento: terre e scuri in basso, dove vi è raffigurato il pozzo, delicati e celestiali in alto per glorificare e valorizzare l'immagine sacra. questo delicato bassorilievo in cartapesta, restaurato nel 1980, è incorniciato da una straordinaria cornice in pietra che ha come decorazione due colonne poste ai lati dell'edicola, sormontati da capitelli dalla grande raffinatezza artistica. prima del restauro l'opera era coperta da una tela realizzata da padre angelo pino.</p>
<h2 id="madonna_immacolata">Madonna Immacolata</h2>
<h5><i>Piazza Indipendenza</i></h5>
<p>1840 (la nicchia)</p>
<p>Olio su tela.</p>
<h2 id="madonna_con_santantonio">Madonna Con Sant'Antonio</h2>
<h5><i>Via S. Anna</i></h5>
<p>Questa è una delle edicole più antiche di casarano. situata nel quartiere "terra", il suo stato di conservazione è pessimo. è difficile addirittura inquadrare i soggetti rappresentati nell'opera. tuttavia, si riesce ugualmente ad apprezzare l'abilità pittorica dell'artista soprattutto nella rappresentazione dei volti della quale si incrociano gli sguardi.</p>
<h2 id="san_rocco">San Rocco</h2>
<h5><i>Via Vittorio Emanuele</i></h5>
<h2 id="san_rocco_con_santantonio">San Rocco Con Sant'Antonio</h2>
<h5><i>Via De Cristoforis - Corte Iii</i></h5>
<p>Situata all'interno di una silenziosa corte, posta frontalmente alla strada principale, l'edicola è ben visibile. l'opera non è antica, ma è stata realizzata nel 1999, anche se è un "tratto di antichità" in un centro antico che muta costantemente.</p>
<h2 id="santi_cosma_e_damiano">Santi Cosma E Damiano</h2>
<h5><i>Via Parente Angolo Via Principe Di Piemonte</i></h5>
<p>1950 - gesso.</p>
<h2 id="sacro_cuore_di_gesù">Sacro Cuore Di Gesù</h2>
<h5><i>Via Delle Industrie</i></h5>
<p>L'immagine di gesù è stata realizzata in cartapesta dall'artista e proprietario michele petracca. nel 1948 l'edicola è stata benedetta dal sacerdote don giuseppe martella. l'opera risponde all'iconografia classica del sacro cuore di gesù, nell'atto di mostrare la sua offerta di amore e misericordia verso l'umanità, il suo cuore, con amore divino e semplicità.</p>
<h2 id="madonna_del_carmine">Madonna Del Carmine</h2>
<h5><i>Via Alfredo Cappellini</i></h5>
<p>Intorno al 1900 la nicchia era inglobata all'interno del muro. in seguito ad alcuni lavori di ristrutturazione dell'immobile, tale edicola è stata collocata nella veranda dell'abitazione. il braccio di maria è stato restaurato nel 1989. questa edicola è uno splendido esempio di altorilievo in cartapesta con fondo dipinto. colpisce subito per il vivace ed armonico cromatismo. l'impostazione compositiva è piuttosto complessa, che evidenzia la bravura e l'esperienza dell'artista. l'opera è finemente curata nei suoi dettagli, come ad esempio si denota dal volto della madonna e dell'angelo. quest'ultimo è raffigurato nell'atto di volare portando con sé un'anima del purgatorio.</p>
<h2 id="madonna_immacolata_1">Madonna Immacolata 1</h2>
<h5><i>Via Silvio Pellico</i></h5>
<p>Non servono parole per descrivere questo bellissimo affresco. il viso di maria appare così delicato e dolce, gli angeli sono allegri e festanti, mentre il vento che muove il velo della vergine per arrivar e fresco all'osservatore è qualcosa di meraviglioso. l'opera risale indubbiamente al 1774. l'autore era un pittore molto preparato, stando alla complessità della composizione, al sapiente cromatismo adottato e alla straordinaria fattura del viso di maria. è bello osservarlo e pensare che magari il pittore prese come modella una compaesana. di particolare pregio è il sorriso della madonna. le mani della vergine sono piene di vita. guardando questo affresco non si può non rimanere rapiti. inoltre, scoprirlo all'interno di una casa a corte, dietro ad una porta cadente di legno lascia senza fiato!</p>
<h2 id="madonna_immacolata_2">Madonna Immacolata 2</h2>
<h5><i>Via Silvio Pellico</i></h5>
<p>L'edicola si trova in una casa a corte abbandonata ormai da anni, aperta solo occasionalmente per l'allestimento del presepe. questa splendida vergine immacolata è lì da almeno due secoli, con il suo manto celeste calato sulle spalle, le nuvole delicate che la portano verso il cielo, le mani giunte in preghiera ed un dolce sorriso sulle labbra. osservandola nella sua suggestiva ambientazione quale il cortile, non si può fare a meno di immaginare la devozione e la fede di chi la realizzò, come anche le preghiere che venivano recitate intorno all'opera.</p>
<h2 id="santantonio">Sant'Antonio</h2>
<h5><i>Via Pellegrino</i></h5>
<p>In una casa a corte si trova questa edicola dove intorno al 1700 con ogni probabilità tutta la comunità si riuniva per recitare il rosario. nell'edicola vi è rappresentato sant'antonio che abbraccia amorevolmente gesù bambino. l'atmosfera di familiarità che l'artista ha saputo conferire ai due protagonisti salta subito agli occhi e arriva diretta nel cuore per commuovere l'osservatore. l'opera è una pittura su rame che necessita di immediato restauro, per riportare in vita quei colori che un tempo dovevano essere brillanti e ben stesi, come si evince dalla mano destra del santo.</p>
<h2 id="calvario">Calvario</h2>
<h5><i>Via Cavour</i></h5>
<p>Non servono molte parole per descrivere il profondo pathos che il maestro grazio sansò ha conferito a questa rappresentazione della morte di gesù sulla croce, datata 1962. si avverte profonda tristezza e desolazione, mentre due donne assistono impotenti alla morte del cristo. in particolare la vergine, vestita con un abito nero, piange il suo figlio guardando verso il cielo, mentre la maddalena innalza la sua preghiera di perdono per l'umanità. intanto, le tenebre avanzano inghiottendo il tutto.</p>
<h2 id="santi_cosma_e_damiano">Santi Cosma E Damiano</h2>
<h5><i>Via Vittorio Emanuele - Corte Ix</i></h5>
<p>1985</p>
<p>Materiale: gesso.</p>
<h2 id="santi_cosma_e_damiano">Santi Cosma E Damiano</h2>
<h5><i>Via Bruno</i></h5>
<p>Posta in alto a destra sulla porta di un antico edificio, si staglia solenne e muta, invitando il passante a soffermarsi per guardarla. non passano indifferenti la dimensione delle statue in cartapesta e gli accesi colori utilizzati, che spiccano alla vista nonostante il velo di polvere che ricopre anche il vetro della nicchia. da notare la terza figura che compare tra i due santi che, verosimilmente, rappresenta il beneficiario di una qualche grazia ricevuta.</p>
<h2 id="san_rocco">San Rocco</h2>
<h5><i>Via Alfredo Cappellini - Corte I</i></h5>
<p>1938</p>
<p>Materiale: cartapesta.</p>

<h2 id="madonna-carmine-amedeo">Madonna Del Carmine</h2>
<h5><i>Via Principe Amedeo</i></h5>
<p>È semplicemente bella! si narra che a questa immagine si affidassero i soldati casaranesi che partivano per arruolarsi al fronte. l'opera nasce dalla genuinità dell'artista che è molto lontana dai canoni "ufficiali" e dagli studi accademici. da notare infatti la sproporzione tra le dimensioni di maria e quelle di gesù, come anche le fattezze dei volti. in basso sono rappresentate le anime purganti che con le loro braccia protese verso l'alto, in un gesto di salvezza, lanciano un chiaro messaggio di fede. i loro occhi sono socchiusi e pentiti, mentre i colori sono scuri e tetri, tipici del purgatorio, mentre intorno a maria le campiture sono caldi e vivaci.</p>

<h2 id="crocefisso">Crocefisso</h2>
<h5><i>Via Pendino</i></h5>
<p>Quella di via pendino è tra le più antiche e venerate edicole. sita lungo il muro di cinta del convento dei francescani, al tempo della sua edificazione risalente al 1870 circa, tutt'intorno vi era aperta campagna. questa immagine, pertanto, accoglieva coloro i quali entravano a casarano, o accompagnava chi usciva dal centro abitato. in origine, l'opera era parte integrante del giardino del convento dei frati minori. il cortile era attraversato da due viali perpendicolari tra loro, dove i frati erano soliti camminare e pregare. in corrispondenza della parte terminale dei viali erano state realizzate delle sedute in pietra. accanto a questi sedili vi erano altrettante edicole votive, tre delle quali sono andate perdute. l'unica sopravvissuta è proprio questa. è palese il senso di devozione intorno a questa edicola, dedicibile dalle dimensioni dell'affresco. l'opera rappresenta gesù morto sulla croce, raffigurato con estrema semplicità e sintesi. non vi è nulla della composizione che possa essere considerato decorativo o che distolga l'attenzione dal soggetto principale. i contadini in passato si dimostravano devoti a quest'edicola, che ancora oggi è ben conservata e custodita. non mancano infatti fiori e candele ad onorare il crocefisso.</p>
<h2 id="santantonio">Sant'Antonio</h2>
<h5><i>Via Alpestre</i></h5>
<p>1940</p>
<p>Olio su tela.</p>
<h2 id="san_rocco">San Rocco</h2>
<h5><i>Via Montegrappa</i></h5>
<p>Intorno al 1959 all'età di 17 anni il sig. cosimo convertito ebbe un incidente stradale. si affidò per la sua guarigione alle cure di san rocco. per ringraziare il santo, venne realizzata l'opera raffigurante il crocefisso insieme a san rocco.</p>
<h2 id="san_rocco_con_san_giovanni_elemosiniere">San Rocco Con San Giovanni Elemosiniere</h2>
<h5><i>Via Vittorio Emanuele</i></h5>
<p>1945</p>
<p>Materiale: cartapesta.</p>

<h2 id="san-rocco-gesu">San Rocco E Gesù Cristo</h2>
<h5><i>Via Pola</i></h5>
<p>Spesso accadeva che la venerazione non si fermava ad un solo santo e che, pertanto, l'artista doveva rispondere all'esigenza del committente che desiderava un'edicola che permettesse di pregare più santi. questo è ciò che accadde per questa immagine. vi sono infatti rappresentati san rocco a figura intera e un mezzo busto di gesù con la corona di spine. la composizione iconografica è tra le più semplici e nasce sicuramente da una genuinità di sentimenti, rispondendo pienamente alla semplicità del mondo contadino. l'opera rivela una certa inesperienza da parte dell'artista, tanto da far pensare ad un quadro in stile naif. i colori sono vivi, quasi in contrasto tra loro, come si può evincere specialmente dall'abito di san rocco. notare l'assenza di ombre sul viso dei santi che, di conseguenza, perdono spessore e profondità. la religiosità del pittore e del committente si evince dall'iscrizione riportata sul capo di gesù, che recita "io sono la verità e la via". ciò per stringere con una citazione evangelica il concetto di amore e fissarlo anche nella mente di coloro che sono avvezzi all'interpretazione dell'immagine.</p>

<h2 id="santantonio-pinedo">Sant'Antonio</h2>
<h5><i>Via De Pinedo</i></h5>
<p>1921 (la nicchia)</p>
<p>Materiale: gesso.</p>

<h2 id="san_giovanni_elemosiniere">San Giovanni Elemosiniere</h2>
<h5><i>Via Sesia - Corte Giaccari</i></h5>
<p>Questa edicola è tra le più sorprendenti della casarano antica. situata all'interno di una casa a corte, nell'edicola vi è rappresentato san giovanni che aiuta dei mendicanti, mentre due angeli volano in cielo lodando dio. il tratto usato dall'artista è semplice e genuino, e ci porta a credere che egli facesse parte di quei pittori dell'arte popolare, lontana da quella "ufficiale", ma fissa con grande emotività la devozione verso il santo. datare quest'opera è difficile, ma tutto lascia pensare che risalga al periodo di sviluppo della casa a corte, quindi intorno al 1700.</p>
<h2 id="san_rocco_con_madonna_immacolata">San Rocco Con Madonna Immacolata</h2>
<h5><i>Via Principe Amedeo</i></h5>
<p>L'opera è stata realizzata all'inizio del 1900 ed era dedicata a san rocco. con il passare del tempo l'immagine è andata perduta, ed è stata sostituita da una statua del santo, insieme a quella della madonna immacolata.</p>
<h2 id="santantonio">Sant'Antonio</h2>
<h5><i>Via Villa Glori</i></h5>
<p>1950</p>
<p>Materiale: cartapesta.</p>
<h2 id="santa_lucia">Santa Lucia</h2>
<h5><i>Via Vitali - Corte I</i></h5>
<p>Realizzata nel 1999, l'edicola è come un salto nel passato. infatti nelle ore del tramonto, intorno a questa immagine di santa lucia, la comunità si riunisce ancora oggi per recitare il rosario proprio come un tempo.</p>
<h2 id="santa_lucia">Santa Lucia</h2>
<h5><i>Via S. Anna - Vico Lungo</i></h5>
<p>Questa edicola è tra le più nascoste di casarano, in una zona ormai disabitata e fatiscente, eppure essa riesce a conferire a questo luogo un senso di spiritualità e bellezza. ha un volto così dolce santa lucia: il viso di una bambina! la santa ha lo sguardo rivolto verso sinistra come se avesse visto arrivare qualcuno, come se si fosse resa conto dell'arrivo dell'osservatore (che può giungere solo dalla sua sinistra), come se lo stesse aspettando. i suoi occhi brillano di quella luce divina e nuova che dio le ha donato e pare voglia condividere con l'osservatore questo dono meraviglioso. non passa inosservata la delicatezza delle pennellate, il sapiente uso dell'ombreggiatura e la straordinaria fattezza del volto che dice del grande talento dell'artista, il quale ha saputo eseguire con perfetta armonia cromatica questo olio su metallo. guardando l'opera, si può intuire ciò che un tempo questa immagine rappresentava per il quartiere, nonché la devozione che fu intorno all'edicola della santa che, incurante dello scorrere del tempo, è sempre lì ad attenderci.</p>
</div>
</body>
</html>
